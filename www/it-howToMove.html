<h3>Come inserire una mossa?</h3>
<p>
    Il programma accetta come input le mosse indicate nella cosiddetta <strong>notazione algebrica</strong> (lingua inglese):
<ul>
    <li>
        Ogni <em>casa</em> è identificata da una coppia di una <em>lettera minuscola</em> e un <em>numero</em>, a partire da in basso a sinistra con a1 fino all'angolo in alto a destra h8.
    </li>
    <li>
        Ogni <em>pezzo</em>, ad eccezione dei pedoni, è identificato con una <em>lettera maiuscola</em>:<br />
        re ♔ = K, donna ♕ = Q, torre ♖ = R, alfiere ♗ = B, cavallo ♘ = N.
    </li>
    <li>
        La notazione algebrica prevede che si indichi prima il pezzo che si muove seguito dal nome della casa di arrivo.
        <br />Per esempio: <em>e4, Nh6, Qd3, ...</em>
    </li>
    <li>
        Quando due pezzi uguali possono muoversi nella stessa casa, per risolvere l'ambiguità si indica anche il nome della colonna (solo se necessario la riga) di provenienza prima della casa di destinazione.
        <br />Per esempio, supponendo di avere i cavalli posizionati nelle case e2 ed g2 e di volerne spostare uno dei due nella casa f4, occorrerà scrivere Nef4 oppure Ngf4.<br />
        Se invece i due cavalli fossero rispettivamente nelle case a6 ed a8, l'eventuale mossa in c7 andrebbe indicata con <em>N8c7</em> o <em>N6c7</em>.
    </li>
    <li>
        Quando si mangia una pedina avversaria, si antepone alla casa di arrivo la lettera x, e nel caso dei pedoni, la colonna in cui erano posizionati prima della presa.
        <br />Per esempio: <em>exd5</em> o <em>Nxf6</em>.
    </li>
    <li> Nel caso si dia scacco, inserisce il simbolo + dopo la mossa, invece in caso di scaccomatto si utilizza il simbolo #.</li>
    <li>
        la promozione di un pedone viene indicata con il simbolo = seguito dal pezzo con cui si sostituisce il pedone (es. <em>a8=Q</em>).
        <br />L'arrocco corto è indicato con <em>O-O</em>, quello lungo invece con <em>O-O-O</em>
    </li>
</ul>
Per una maggiore praticità è stata inserita la possibilità di indicare la mossa anche cliccando con il mouse sulla casa dove si vuole muovere (eventuali ambiguità sono state risolte facendo si che il programma suggerisca la mossa statisticamente più probabile tra le possibili).
</p>
<p>
    Si segnala infine la possibilità di ottenere lo stesso effetto del tasto <em>"move"</em> anche premendo il tasto enter o facendo un doppio click. Analogamente si può sostituire il tasto <em>"undo"</em> con la combinazione ctrl+Z e il tasto <em>"reset"</em> con ctrl+R.
</p>